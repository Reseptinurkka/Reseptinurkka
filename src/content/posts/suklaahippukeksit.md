---
pubDate: 2024-10-06
title: Suklaahippukeksit
description: "Maailman parhaat suklaahippukeksit"
image:
  url: "/images/suklaahippukeksit.avif"
  alt: "#"
tags: ["Jälkkäri"]
---

Tähän voi kirjoittaa ihanan taustatarinan siitä kun selasin internetiä ja löysin tämän reseptin.

## Ainesosat
|||
---|---|
225 g|Voita
1|Jääpala
280 g|Vehnäjauhoja
3/4 tl|Ruokasooda
140 g|Sokeri
2|Kananmuna
2 tl|Vanilja-aromi
140 g|Fariinisokeri
200 g|Suklaa
Koristeeksi|Suolankukka


## Työvaiheet

1. Sulata voi keskilämmöllä jatkuvasti sekoittaen kunnes voi muuttuu kullanruskeaksi ja tuoksuu pähkinäiseltä, noin 5 minuuttia. Poista lämmöltä ja jatka sekoittamista noin 15 sekuntia. Väri ruskistuu entisestään. Sekoita jääpala voin sekaan. Voi kuohuu tässä vaiheessa voimakkaasti. Jäähdytä voi esim. jääkaapissa.

2. Sekoita jauhot ja ruokasooda. Vatkaa yleiskoneessa sokeri, munat ja vanilja-aromi paksuksi vaahdoksi niin että se valuu paksuina nauhoina vatkainta nostettassa, noin 5 minuuttia (käsivatkaimella jopa 15 min)

3. Vaihda yleiskoneen vispiläosa vatkainosaan (paddle). Lisää jäähtynyt ruskistettu voi ja fariinisokeri muna-sokerivaahtoon. Sekoita keskinopeudella noin 15 sekuntia. Lisää jauhoseos ja sekoita hitaalla nopeudella kunnes massa on juuri ja juuri sekoittunut, noin 15 sekuntia. Lisää pilkottu suklaa, sekoita noin 15 sekuntia hitaalla nopeudella. Laita taikina ilmatiiviiseen astiaan jääkaappiin lepäämään yön yli.

4. Lämmitä uuni 160 asteeseen. Jaa taikina 28 osaan. Revi taikinapala kahteen osaan ja käännä sileät puolet vastakkain. Aseta 6-8 taikinapalaa per pelti. Paista 13-16 minuuttia. Paiston puolessa välissä käännä pellit ja vaihda niiden paikkaa keskenään. Valmiit keksit ovat kullanruskeita reunoilta ja keskeltä pehmeitä.

5. Ripottele kuumien keksien päälle hieman suolankukkaa. Painele suola hellästi kiinni kekseihin. Anna jäähtyä pellillä 2 min ja siirrä sitten ritilälle jäähtymään.

6. Kun keksit ovat kokonaan jäähtyneet, ne voi säilyttää ilmatiiviissä astiassa tai muovipussissa huoneenlämmössä 5 päivän ajan.